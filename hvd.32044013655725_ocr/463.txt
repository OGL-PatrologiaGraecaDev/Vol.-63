ῦτὸ
οὔτε τῆς ὀδοῦ τὸ μῆκος, οὕτε τοῦ χρόνου τὸ πλῆθος, ·
οὕτε 6 τῶν πραγμάτων ὄχλος, οὔτε 6 κίνδυνος, καὶ⁹
τὰ ἐπάλληλα δεινὰ. οῦτε ἄλλο οὐδὲν, τὴν ἀγάπην καὶ
τὴν μνήμην ἐξέϐαλε τῶν μαθητῶν, ἀλλ’ εἶχεν αύο
τοὺς ἇπανταςέν διανοίᾳ. Καὶ οὐχ οὕτως αὑτοῦ ταῖς
ἀλύσεσιν αί χεῖρες ἐδέδεντο, ὡς τῷ πόθῳ τῶν μαθη-
τῶν ἡ ψυχὴ συνεδέδετο καὶ προσήλωτα Καὶ καθά-
περ βασιλεὺς ἐπὶ τὸν θρόνον ἀναϐάς ὑπὸ τὴν ἐω,
καὶ¹ καθίσας ἐν ταῖς βασιλικαῖς αὐλαῖς, μυρίας εύ-
θέως δέχεται πανταχόθεν ἐπιστολάς · οὕτω δὴ κά-
κεῖνος, καθάπερ ἐν ταῖς βασιλικαῖς αὐλαῖς τῷ δε-
σμωτηρίῳ καθήμενος , πολλῷ πλείω καὶ ἐδέχετο
καὶ ἔπεμπε συνεχῶς τά γράμματα τῶν πανταχόθεν
ἐπὶ τὴν ἐκείνου σοφίαν ὑπὲρ τῶν καθ’ ἑαυτοὺς πρα-
γμάτων ἀναφερόντων ἅπαντα ο καὶ τοσούτῳ πλείονα
πράγματα [458] τοῦ βασιλέως ᾠκονόμει, ὅσῳ καὶ μεί-
ζονα ἀρχὴν ἐμπεπίστευτο. Τοιαύτη γὰρ ἠ τῆς ἀγάπης
ἐστὶ δύναμις, ὡς ού τοὺς παρόντας μόνον καὶ πλη-
σίον ὄντας ἡμῶν καὶ ὁρωμένους, ἀλλά καὶ τοὺς
μακράν ἀφεστῶτας περιλαμϐάνειν καὶ συγκολλᾷν καὶ
συνδεῖν, καὶ οὔτε χρόνων πλῆθος, οὔτε ὁδῶν διά-
στημα , οὔτε ἄλλο τῶν τοιούτων οὐδὲν, ψυχῆς φι-
λίαν δύναιτ’ ἂν διακόψαι καὶ διατεμεῖν. Καὶ γὰρ
οὕτω δεῖ φιλεῖν τὸν φιλοῦντα, ὡς, εἰ καὶ τὴν ψυχὴν
αζτηθῇ, καὶ δυνατὸν ᾖ, μὴ κωλῦσαι· οὐδὲ γὰρ ἀν-
τάξιον γνησίου φίλου. Ἥδεται γὰρ 6 φιλῶν ὁρῶν
τὸν φιλούμενον καὶ διαχεῖται, συμπλέκεται αὐτῷ
συμπλοκήν τινα κατὰ τὴν ψυχὴν ἄρρητον ἔχουσαν
τὴν ἡδονήν. Κᾶν ἀναμνησοῇ μόνον αὐτοῦ , διανέστη
τῇ διανοίᾳ καὶ ἀνεπτε ρὼθη, καὶ βλέπων 8 τοῦτον καθ’
ἑκάστην ἡμέραν ού κορέννυται, οὐδὲν ἔστιν αύτῷ
ὅπερ μὴ ἐστιν ἐκείνου · ταύτὰ αύτῷ ἐπεύχεται άπερ
καὶ ἐαυτῷ.
Οἶδα ἐγώ τινα, ὃς ὑπὲρ φίλου τοὺς ἁγίους άν-
δρας παρακαλῶν, παρεκάλει πρότερον εὔχεσθαι
ὑπὲρ αὐτοῦ, καὶ τότε ὑπὲρ ἐαυτοῦ. Οἶδα καὶ Παῦ-
λον τὴν ψυχὴν ἡδέως διδόντα τὴν ἐαυτοῦ καὶ μὴ
αἰτηθέντα, καὶ είς γέενναν ἐμπίπτειν ὑπὲρ τῶν φι-
λουμένων εὐχόμενον. Οὖῑω γάρ χρὴ φιλεῖν διαθέ-
σει πεπυρωμένῃ, ὡς μὴ δοκεῖν ὀφειλέτην ἐχειν τὸν
φιλούμενον, ἀλλ’ αὐτὸς αὐτῷ ὀφειλέτης εἶναι ἐν
τῷ ὀφειλέτην ἔχειν ἐκεῖνον. '0 γὰρ ἀγαπῶν, ούκ
ἐπιτάττειν βούλεται μόνον, ἀλλὰ καὶ ἐπιτάττεσθαι ο
χαίρει μᾶλλον ἐπιταττόμενος ἥπερ ἐπιτάττων. Ὀ
ἀγαπῶν χαρίζεσθαι βούλεται μᾶλλον ἦ χάριν λαμ-
ϐάνειν· θέλει γάρ ὀφειλέτην ἔχειν τὸν φίλον, ἥπερ
αὐτὸς ὀφείλειν ἐκείνῳ. '0 ἀγαπῶν καὶ βούλεται χα-
ρίζεσθαι τῷ ἀγαπωμένῳ, καὶ οὐ βούλεται δοκεῖν
χαρίζεσθαι· καὶ ἄρχειν αὐτὸς εὐεργεσίας. καὶ μὴ
δοκεῖν ἄρχειν εὐεργεσίας. Καὶ μή μοι τοὺς ἁπλῶς
φίλους ἐννοεῖτε, τοὺς κοινωνοὺς τῶν τραπεζῶν, καὶ
ἀπὸ προσηγορίας μόνης φίλους λογιζομένους· εῖ τις
εχει φίλον, οἷον λέγω, ἐπιγνώσεται τὰ ῥήματα. Τῆς
ιι 33V. κᾶν βλέπῃ.

S. JOANNIS CHRYSOSTOMI ARCHIEP. CONSTANTINOP. 576
