
59 S. JOANNIS CHRYSOSTOMI ARCIIIEP. CONSTANTINOP. ω
deinde paucis interiectis, hoc subiunxit testimonium,
illud conﬁrmans. Nam ne dicerent, Quomodo ini-
micos posuit sub pedibus suis , cum nos tam multa
passi simus? satis quidem et in praecedentibus hoc
ipsum tacite signiﬁcavit : illud enim, Donec , non
quod statim lit signiﬁcabat, sed quod ﬁt in tempore:
hic autem rem uberius persequitur. Ne enim, quo-
niam, inquit, nondum sunt subjecti, existimes nec
subjici : nam quam quod subjici semper oporteat,
est perspicuum : etenim propterea dicta est prophe-
tia : In eo enim , inquit, quod omnia ei subjecit, nihil
dimisit non subjectum ei. Quomodo ergo non sunt
omnia ei subjecta? Quoniam sunt subjicienda. Si
ergo omnia subjicienda, necdum tamen subjecta
sunt, ne (egre feras nec turberis. Nam si cum ﬁnis
quidem advenisset, et omnia essent subjecta , haec
patereris, merito doleres : nunc autem nondum vide-
mus omnia ei subjeCta, Rex nondum pure dominatum
obtinuit. Quid ergo conturbaris male patiens? non-
dum omnes superavit praedicatio ; nondum est tem-
pus ut perfecte subjiciantur. Deinde rursus alia con-
solatio, siquidem is qui est omnes habiturus sub-
jcctns , ipse quoque est mortuus, et innumerabilia
perpessus. 9. Eum autem, qui modico quam angeli mi-
noratus est, uidemus Iesum propter passionem mortis.
Deinde rursus subjunxit qua: sunt bona: Gloria et
honore coronatum. Vidisti quomodo ei omnia adapta-
\'erit? nam illud Modico , illi magis congruerit , qui
tres dies solos fuit apud inferos , non nobis qui diu
et multum corrumpimur : similiter et illud , Gloria
et honore , illi longe magis , quam nobis conveniet.
Rursus crucem eis revocat in memoriam , duo fa-
ciens : nempe et curam ejus in nos ostendens , et
suadens ut omnia generoso et forti animo ferant, ad
Magistrum aspicientes. Nam si is qui adorator , iu-
quit, ab angelis , sustinuit quiddam minus habere
quam angeli propter te : multo magis tu qui es minor
angelis , debes omnia ferre pr0pter ipsum. Deinde
ostendit quod crux sit honor et gloria : quomodo et
ipse eam semper vocat, dicens : Venit hora ut glori-
ficatur Filius hominis (Joan. 11. 4). Si ergo ille vocat
gloriam ea qua: passus est propter servos: multo
magis tu ea qua: pateris propter Dominmn.
η Crucis fructus. —— Vides quantus sit fructus cru-
cis? ltem non formida : tibi quidem videtur res esse
tristis , parit autem bona innumerabilia. Ex his os-
tendit utilitatem tentationis. Deinde dicit: Ut gratia
Dei pro omnibus gustaret mortem. Ut gratia Dei,
inquit. Et ille quidem hare passus est propter Dei in
nos gratiam: Qui proprioF ilio, inquit, non pepercit,
sed pro nobis omnibus tradidit ipsum ( Rom. 8. δε ).
Quanam de causa 'l Non hoc nobis debebat, sed iecit
gratia. Et rursus in Epistula ad Romanos dicit : Multo
magis gratia Dei, et donum in gratia unius hominis
Jesu Christi in plures abundavit (Rom. 15). Ut
gratia Dei pro omnibus gustaret mortem : non pro
ﬁdelibus solum, sed pro universo orbe terra}; nam
ipse quidem mortuus est pro omnibus. Quid tum
autem , si non omnes crediderunt? lpse quod suum
fa) Hic hiatus magnus estin Colbcrtino Codice.
